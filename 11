চট্টগ্রামে ঈদের শুভেচ্ছা ব্যানার টাঙানোকে কেন্দ্র করে মহানগর বিএনপির দুই গ্রুপের সংঘর্ষের ঘটনায় গুলিবিদ্ধ যুবকের মৃত্যু হয়েছে। আজ ভোরে নগরের বেসরকারি একটি হাসপাতালে চিকিৎসাধীন অবস্থায় মারা যান তিনি। 

নিহত যুবকের নাম মো. জিহাদ। তিনি নগরের লালখান বাজার এলাকার বাসিন্দা। তিনি নগর বিএনপির যুগ্ম আহ্বায়ক আব্দুল হালিম শাহ আলমের অনুসারী। 

উল্লেখ্য, গত ২১ মার্চ রাত আটটার দিকে নগরের জিইসি মোড় এলাকায় ঈদ শুভেচ্ছা ব্যানার টাঙানো নিয়ে মহানগর বিএনপির যুগ্ম আহ্বায়ক আব্দুল হালিম শাহ আলমের অনুসারী ও নগর ছাত্রদলের সদস্যসচিব শরিফুল ইসলামের অনুসারীদের মধ্যে সংঘর্ষের ঘটনা ঘটে। এ সময় উভয়পক্ষের মধ্যে গুলিবিনিময়ের ঘটনা ঘটে। এ সময় গুলিবিদ্ধ হন আবদুল হালিমের অনুসারী জিহাদ।
